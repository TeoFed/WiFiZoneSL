<h1>Introduzione</h1>
Con questo elaborato ho scelto di recuperare un progetto, intrapreso in ambito extrascolastico ormai diversi anni fa in un ambiente a me molto caro quale l’Oratorio. Tale progetto, è stato avviato (utilizzando mezzi e sistemi informatici) col fine di risolvere problematiche riscontrate nella quotidianità.

Diverse sono le tematiche affrontate, sviluppate e in attesa di essere attuate ma qui si focalizzerà l’attenzione su tutto l’aspetto riguardante *l’accesso alla rete tramite wireless*.

In un primo momento è stata fatta un’analisi sui possibili *stakeholder* che ne faranno uso, poi sulla modalità di utilizzo e infine un’analisi economica per valutare sulla base delle esigenze a quali spese saremmo andati incontro

Dall’analisi è emerso che le tipologie di accesso saranno due: una per ***l’amministrazione*** *(SSID: Amministrazione OSL)* quindi un accesso completo alla rete e ai servizi mentre un’altra ***pubblica***, *(SSID Wi-Fi Zone Oratorio Pandino)* un accesso da rendere disponibile a tutti i fruitori dell’Oratorio con l’attenzione di garantire un solo accesso ad Internet e controllato.

Per la rete di amministrazione è stato pensato un accesso tramite chiave con protocollo WPA2-PSK e cifratura TKIP + CCMP mentre per la Wi-Fi Zone pubblica un accesso tramite un Captive Portal utilizzando i principali social network del momento: Facebook, Twitter, Instagram e Google.

Considerando le modeste disponibilità economiche per garantire tutto ciò è stato deciso di adottare tecnologie open source, per sua natura quindi, gratuite.
